                               Ідеї
Ідеї народжуються з життя, але мають здатність і відокремлюватися від
нього. Набувати власного та незалежного існування. Розвиватися на
власній основі, розмножуватися, породжуючи нові ідеї, інколи
поширюватися з величезною швидкістю (як-от під час епідемії), а
інколи — дуже повільно, чергуючи періоди застою з раптовим
прискоренням. Та майже ніколи ідеї не зникають без сліду. Вони мають
здатність змінюватися та вливатися в еволюційні культурні процеси. Ідеям
притаманна певна сила: вони здатні ставати образами мислення та
диктувати поведінку людей. Завдяки особливим процесам — інколи
безпосереднім, а інколи неймовірно складним — ідеї впливають на життя
та долю осіб, направляють їхні вчинки та змінюють поведінку. Спочатку
більшість ідей видаються новими, навіть «підривними» щодо чинного
суспільного порядку, але з часом і вони стають часткою загальної
суспільної думки. Вони перетворюються також на загальноприйняті
істини, які невтомно повторюються з нескінченною, майже неймовірною
одноманітністю.
Не кожного разу все задумане вдається повністю, або частково. Іноді твій проект, твоя ідея зазнає краху, з різних причин, чи то технічна неможливість реалізації, чи надлишкове фінансове обтяження для потенційних користувачів продукції. В такий момент головне все проаналізувати і зробити правильні висновки, аби подібне не повторилось знову.
Конформізму ідей, коли ті стають загальноприйнятими істинами,
притаманна в’язкість, яку можна порівняти з тією, що відрізняє державні та
громадські установи (та бюрократію як найв’язкішу з інституційних форм).
Аргументації, що протиставляються модним на цей час ідеям, не беруться
до уваги. Вони відкидаються як щось недоречне та набридливе. На тих, хто
наважується відійти від загальноприйнятих у суспільстві або в соціальній
групі істин, навішують уже наперед заготовлену негативну чи образливу
етикетку. Належність ідей до групи «прогресивних», чи так званих
загальноприйнятих, не визначається апріорі ні їхньою формою, ні ще
менше — їхнім змістом. А отже, цілком імовірно, що певні ідеї, перш ніж
стати загальноприйнятими істинами чи навіть забобонами, у минулому
відігравали історично важливу, ба навіть — у непоодиноких випадках —
прогресивну роль.
Особливістю ідеї є здатність виявляти найсуттєвіші, підпорядковані риси і закони об'єктивних процесів і створювати цілісний, взірцевий образ предмета в пізнанні або творчості. З цього погляду ідея споріднена з ідеалом, оскільки спрямована на досягнення вищої істинності й довершеності у зображенні й перетворенні дійсного.

Ідея органічно поєднує в собі теоретичні та практичні аспекти відношення людини до світу. Вона береться за основу того чи іншого дійства людської творчості. 
